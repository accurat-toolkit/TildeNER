Ar IP telefonijas palīdzību zvani bez maksas! (41)
Lai arī daudzi interneta lietotāji izmanto tādas programmas kā Skype, MSN Messanger un Google Talk, lai sazinātos ar citiem šo programmu lietotājiem, salīdzinoši mazs cilvēku skaits interesējas par šo pašu un līdzīgu programmu iespējām zvanīt uz stacionārajiem un mobilajiem telefoniem, kas daudzos gadījumos ir lētāk vai vispār - bez maksas.
Pirms programmu apskates gan būtu vērtīgi noskaidrot, kas tad tiek saprasts ar jēdzienu "IP telefonija", kas ir šī raksta galvenā tēma, tāpēc atļaušos citēt tā definīciju no termini.lv:
IP telefonija - divvirzienu pārraides, kas, izmantojot protokolu IP, ļauj pārraidīt balsi un datus lokālajos tīklos, teritoriālajos tīklos un tīklā Internet. Izmantojot Internetu kā pamattīklu, lietotāji var izdarīt izsaukumus no datora uz telefonu vai arī no telefona uz telefonu. Šos pakalpojumus nodrošina Interneta telefonijas pakalpojumu sniedzēji.
Iespējams, vispopulārākā programma, kas piedāvā IP telefonijas pakalpojumus, ir Skype. Tiesa, pielietota tā vairāk tiek, lai savā starpā sazinātos tieši šīs programmas lietotāji. To veicina arī plašais platformu atbalsts, jo Skype, lai arī ne tik labi kā uz Windows, tomēr strādā arī uz Mac OS X, Linux and Pocket PC.
Tāpat ir iespējams veikt konferences zvanus un sarunāties ar citiem, izmantojot plaši pielietoto tērzēšanas funkciju, kā arī par papildus samaksu iegūt savu numuru, uz kuru var zvanīt arī no stacionārajiem un mobilajiem tālruņiem.
Skype noteiktās cenas, kas jāmaksā, zvanot uz stacionārajiem/mobilajiem telefoniem:
Valsts
0.161
Vēl viena pieminēšanas vērta programma ir Gizmo, kuras lielākie plusi ir tās plašās iespējas. Bez tādām ierastām funkcijām kā tērzēšana, sarunas temata un statusa norāde, vēl tiek piedāvātas šādas iespējas:
*Skaņu efekti, kurus var izmantot sarunas laikā. Iespējams pievienot arī savus;
*Iespējams veikt savienojuma kvalitātes pārbaude;
*Iespēja apskatīties uz kartes visu zvanītāju atrašanās vietas;
*Iespēja ierakstīt sarunas;
*Iespējams sarunāties ar Google Talk lietotājiem;
*Pielāgojams balss pasts (kad kāds cits tev zvanīs, bet tu neatbildēsi, viņš dzirdēs tevis ierakstītu paziņojumu);
Par papildus samaksu - 12 dolāriem par 3 mēnešu, vai 35 dolāriem par gada ilgu laika periodu, ir iespējams tikt pie sava numura, kuru var izmantot citi, lai tev piezvanītu arī no stacionārajiem un mobilajiem telefona aparātiem. Tas var lieti noderēt, ja iznāk daudz ceļot, jo draugiem tad pietiek atcerēties vienu numuru, uz kuru zvanīt, lai ar tevi sarunātos, neatkarīgi no tā, kurā vietā tu esi.
Tiesa, tarifi, zvanot ar programmas palīdzību uz stacionārajiem/mobilajiem telefoniem, arī šajā gadījumā nav tik lēti, cik varētu vēlēties:
Valsts
0.183
Jāpiemin, ka arī Gizmo ir pieejamas Linux un MacOS versijas, bet nav priekš PocketPC. Tiesa lietotāja saskarne un iespēju klāsts Gizmo ir ievērojami augstākā līmenī par Skype.
Bet pie interesantākā piedāvājuma atļaušos ķerties gandrīz beigās - un tas ir VoipBuster, kas savu vietu šajā nišā izkarojis, piedāvājot turpat vai neticamu iespēju - zvanīt uz daudzu valstu, tajā skaitā Latvijas, stacionārajiem telefoniem pilnīgi bez maksas.
Valsts
0.163
Kā redzams tabulā, uz Īriju, Latviju un Spāniju ar VoipBuster var zvanīt bezmaksas, bet bez šīm ir vēl daudzas citas valstis, uz kuru stacionārajiem telefoniem var zvanīt, neko nemaksājot, un tās ir: Andora, Argentīna, Austrālija, Austrija, Beļģija, Bulgārija, Čīle, Kolumbija, Kipra, Dānija, Igaunija, Somija, Francija, Grieķija, Japāna, Lihtenšteina, Luksemburga, Malaizija, Meksika, Monako, Mongolija, Nīderlande, Jaunzēlande, Norvēģija, Panama, Peru, Polija, Portugāle, Puerto Riko, Slovēnija, Dienvidkoreja, Zviedrija, Šveice, Taizeme, Turcija, Venecuēla.
Līdzīgi kā Sype un Gizmo, arī VoipBuster piedāvā iegūt savu telefona numuru, uz kuru var zvanīt no stacionārajiem un mobilajiem telefoniem. Un ja Gizmo gadījumā varēja dabūt tikai ASV vai Apvienotās Karalistes numurus, tad VoipBuster piedāvā daudz plašāku numuru klāstu no sekojošām valstīm: Austrija, Čehija, Francija, Vācija, Latvija, Nīderlande, Polija, Šveice, Apvienotā Karaliste.
Turklāt VoipBuster šādu numuru līdz ar zvanu pāradresāciju piedāvā bez maksas, tiesa, tikai tad, kad VoipBuster kontā ir ieskaitīta nauda, kuru var izmantot zvaniem. Otrs ierobežojums, kurš ir spēkā, kamēr lietotāja konts ir tukšs - zvanot uz bezmaksas numuriem, maksimālais sarunas ilgums ir viena minūte. Tāpat vērts pieminēt, ka VoipBuster piedāvā tikai Windows versiju, tātad - lai palaistu to uz citām operētājsistēmām, nāksies izmantot kādu emulatoru.
Un kā pēdējo programmu apskatīsim mūsu pašu - Latvijas datoriķu veikumu ar nosaukumu Tivi. Par 0.49Ls mēnesī tiek piedāvāts iegūt fiksētu numuru - šajā gadījumā tikai Latvijas (sākas ar 7881xxx), bet arī tas nav peļami. Tāpat ir pieejama tērzēšanas jeb "chat" funkcija un tas viss ar vienkāršu lietotāja saskarni bez daudz papildus iespējām, lai gan pie tādām vēl tiekot strādāts.
Strādā šī programma tikai uz Windows operētājsistēmas un lietotāja saskarne pieejama 3 valodās - latviešu, krievu un angļu.
Bet tās lielākais pluss laikam ir ērtā norēķināšanās - ja citu programmu gadījumā nepieciešama kredītkarte vai atvērts konts iekš Paypal vai tml. vietās, tad Tivi gadījumā Hansabankas klienti var norēķināties caur viņu pašu lapu: http://www.tivi.lv/store/credit_hb.php Un nauda uzreiz tiek pārskaitīta tavā Tivi kontā, bet ja ir cita banka, tad var norēķināties ar pārskaitījumu.
Tivi tarifi zemāk:
Valsts
Skype
+ Vispopulārākā no apskatītajām programmām;
+ Visērtākā lietotāja saskarne (user interface);
+ Visvairāk iespēju no apskatītajām programmām;
- Visaugstākās cenas;
+ Ērta norēķināšanās
- Maz iespēju
Vārds:

Bruneja

Attēls:Bruneja vieta.png Valsts valoda malajiešu valoda GalvaspilsētaBandarseribegavana Lielākās pilsētasBandarseribegavana

MonarhsHasanals Bolkiahs Platība5770 km² Iedzīvotāju skaits

371 100 61/km&sup2;  NeatkarībaNo Lielbritānijas 1984. gada 1.janvārī Valūta Brunejas dolārs/BND Laika zona UTC +8 Valsts himnaYa Allah lanjutkan la usia Duli tuanku Interneta domēns.bn Starptautiskais tālsarunu kods+673

Bruneja ir sultanāts Āzijas dienvidos Borneo salas ziemeļrietumu daļā. Dienvidos Brunejai ir sauszemes robeža ar Malaiziju, bet valsts ziemeļu robežu apskalo Dienvidķīnas jūra. Bruneja sastāv no 2 nošķirtiem apgabaliem, kas atrodas aptuveni 30 km attālumā viens no otra.

Platība:

5770 km2  Iedzīvotāju skaits: 365,2 tūkst.  Valsts iekārta: konstitucionāla monarhija — sultanāts, valsts vadītājs ir viens no bagātākajiem cilvēkiem pasaulē - Sultāns Hassanal Bolkiah

Galvaspilsēta:

Lielākās pilsētas: Bandarseribegavana, Tutonga, Bangara, Jerudonga, Sukanga.

Oficiālā valoda:

malajiešu, angļu, ķīniešu Reliģija: 67 % islāms; 13 % budisms; 10 % kristietība; 10 % pamatiedzīvotāju pagāniskās ticības.

Klimats:

Bruneja atrodas ekvatoriālajā klimata joslā, tāpēc valstī visu gadu ir augsta gaisa temperatūra. Vidējā gaisa temperatūra janvārī + 25 °C, bet jūlijā +35 °C. Klimats ir karsts, bet mitrs un lietains, gada vidējais nokrišņu daudzums sasniedz pat 3000 mm, kas ir diezgan daudz.

Naudas vienība:

Brunejas dolārs (BND) 1 USD = 1.71 BND; Paralēli valstī daudzviet iespējams norēķināties arī ar Singapūras dolāriem.

Transports:

Visvairāk tūristu Brunejā ierodas ar aviotransportu. Valstī ir 2 lidostas. Latvijas iedzīvotājiem visērtāk ceļot caur Londonu. Brunejā var pārvietoties ar autobusu, īrētu automašīnu vai taksi. Maršrutu autobusu satiksme ir tikai galvaspilsētā. No apkārtesošajām salu valstīm Brunejā iespējams nokļūt arī ar ūdenstransportu, lielākās ostas ir Bandarseribegavana, Kuala Belait, Muar, Tutong.

Tradīcijas:

Brunejā bieži notiek krāšņi festivāli. Lielākā daļa svētku ir saistīti ar nozīmīgām dienām sultāna dzīvē, piemēram, 1. augusts — sultāna kronēšanas gadadiena. 23. februāris ir Brunejas neatkarības diena — kad tā kļuva neatkarīga no Lielbritānijas. Jauno gadu Brunejā sagaida pēc ķīniešu kalendāra janvārī vai februārī.  Hari Raija ir viens no lielākajiem festivāliem — tas sākas pēc Ramadāna (gavēšanas laika) beigām. Šajā laikā mošejas ir pilnas ar ticīgajiem un sultāns uzņem viesus savā rezidencē.

Laika starpība: + 8 stundas

Nacionālā virtuve:

Brunejā izvēles iespējas ir ļoti plašas, sākot ar nelielām, lētām ēstuvītēm un ātrās apkalpošanas restorāniem, beidzot ar smalkiem restorāniem. Brunejas virtuves tradīcijās ir jūtama ķīniešu, libāņu, indonēziešu, indiešu un malaiziešu virtuves ietekme. Ļoti bieži ēdienu pagatavošanā tiek izmantotas jēlas zivis, rīsi, nūdeles un dažādas garšvielas. Nacionālie ēdieni: laksa — zivju zupa; rendang — liellopu gaļas ēdiens ar garšvielām; satay — nacionālajā gaumē cepta liellopu, cūkas, vistas gaļa vai garneles, ketupat — rīsu pīrāgs. Alkohola tirdzniecība veikalos un restorānos Brunejā ir aizliegta ar likumu. Lielākā daļa restorānu ir atvērti tikai līdz plkst. 22:00.

Apskates objekti

Bandarseribegavanā ievērojamākais apskates objekts bez šaubām ir sultāna rezidence un mošeja — Istana Nurul Iman. Tā ir lielākā valdnieka rezidence pasaulē un pateicoties krāšņajām velvēm, zeltītajiem kupoliem, kā arī atrašanās vietai (upes krastā) ir iecienīts fotogrāfu objekts. Interesenti rezidenci var apmeklēt tikai Hari Raya svētku laikā, kad sultāns pieņem viesus. Apmeklējot mošeju, jāatceras, ka ieeja tajā atļauta tikai garajās biksēs, apsegtiem pleciem, sievietēm obligāta prasība ir galvassega.

Kampong Ayer — šis rajons tiek saukts par Austrumu Venēciju. Tā ir pilsētas daļa, kas atrodas uz ūdens. Tajā var nokļūt ar laivām vai autotransportu pa gariem koka tiltiem. Šajā rajonā atrodas daudz gan modernu, gan vēsturisku celtņu. Sultāns šajā ciematā ir uzbūvējis skolas, mošejas, slimnīcas un citas nepieciešamas iestādes, kas nepieciešamas 30 000 ciemata iedzīvotājiem. Brunejas apmeklējums bez Kampong Ayer apskates būtu daudz neizteiksmīgāks.

Karalisko dārgumu muzejs — tajā glabājas karaliskās ģimenes relikvijas, arī sultāna kroņa kopija.  Te arī aplūkojama ekspozīcija, kas vēsta par Brunejas vēsturi un konstitūciju.  Blakus muzejam atrodas Brunejas Vēstures centrs — šeit aplūkojamas dažādas vēsturiskas liecības par sultanātu, arī arheoloģiskie izrakumi.

Lapau — karalisko ceremoniju halle, kurā 1968. gada 1. augustā tika kronēts Brunejas sultāns.Te norisinās dažādas svarīgas ceremonijas.  15 minūšu attālumā no Lapau atrodas Tasek Izklaides parks — tas ir viens no vecākajiem atpūtas parkiem pilsētā. Parkā ir dabīgs ūdenskritums un ezers, kā arī skaists koku un puķu dārzs. Parks ir ideāla vieta, kur atpūsties no pilsētas trokšņiem un burzmas.

Tamu Kianggeh — tirgus, kas atrodas pilsētas centrā, atvērts no agra rīta līdz vēlam vakaram. Šeit iespējams iegādāties nacionālos ēdienus, augļus, dārzeņus, amatnieku izstrādājumus un daudz interesantu suvenīru.  Wasai Kandal — vieta netālu no pilsētas centra, kur iespējams izbaudīt džungļu gaisotni. Izbūvētās takas neapdraud tūristu drošību, bet sniedz patiesu baudījumu gan dabas mīļotājiem, gan zinātniekiem un dabas pētniekiem. Te ir skaisti ūdenskritumi, bambusu audzes un citi eksotiski augi.

Kota Batu ir amatnieku pilsēta, kur iespējams iegādāties jaukus suvenīrus. Mākslas un Amatniecības centrā iespējams iegādāties amatnieku darinātas sudraba rotaslietas, kā arī sarongas (nacionālos tautas tērpus).  Brunejas muzejs — apskatāmas keramikas, stikla un krāšņu paklāju izstādes, musulmaņu mākslas izstādes, bronzas izstrādājumi, kā arī Borneo salas etnogrāfiskās mākslas ekspozīcijas.

Jerudonga — Jerudongas atpūtas parks ir vienīgais šāda tipa parks pasaulē, kurā nav jāmaksā par ieeju. Bērniem iekārtoti spēļu laukumi, pieaugušajiem dažādi sporta laukumi, izjādes, polo un golfa laukumi.
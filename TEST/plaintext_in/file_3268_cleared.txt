Vakar noskatījāmies Cube pirmo daļu, tad šodien Cube 2: Hypercube . Un kāpēc gan atlikt trešo daļu vēlākam. Tāpēc uzreiz pēc Cube 2 bija kārta trešajai daļai - Cube Zero, kuru būtu stilīgi nosaukt par Cube, The beginning. Šeit beidzot tiek parādīts kaut kas vairāk par paša Kuba būtību. Un kā izrādās, tad notikumi risinās pirms pirmajā daļā rādītajiem.
Arī šoreiz viss sākas tāpat kā iepriekšējās filmās. Arī šoreiz itkā parasti un savā starpā nesaistīti cilvēki pamostas kādā nezināmā vietā, pa vienam atsevišķās istabās. Apvienojušies bariņā un aprunājušies, viņi saprot, ka ir nonākuši kādā dīvainā ieslodzījuma vietā un visi domā vienādi - ir jāmeklē izeja no šīs briesmīgās vietas. Tikai šajā reizē tiek parādīta arī "otra puse". Kā izrādās tad Kubā notiekošais tiek novērots un kontrolēts. Viss mainās brīdi, kad jaunākais no novērotājiem izlemj iet palīgā un atbrīvot vienu no ieslodzītajiem.
Vakar noskatītā filmas pirmā Cube daļa ieinteresēja un tāpēc izdomājām, ka vajadzētu turpināt ar nākamo. Arī šī ir tik pat ne gara, tikai aptuveni stunda un 30 minūtes. Tāpēc domāts, darīts - noskatījāmies.
Arī šeit viss sākas un notiek līdzīgi kā iepriekšējā daļā. Tāpat kā iepriekšējā - savā starpā itkā nesaistīti cilvēki pamostas un saprot, ka ir nolaupīti un ieslodzīti kāda dīvainā telpu sistēmā, Kubā, kur viena aiz otras ir savā starpā gandrīz identiski vienādas istabas. Tikai šoreiz Kubs jau ir "modernāks", tā vairs nav parasta mehāniska sistēma, kurā pēc noteikta laika istabas maina savu novietojumu. Starp istabām atšķirās arī laiks, jo tagad, ieskatoties blakus istabā, vari ieraudzīt sevi nākotnē vai pagātnē - jeb kas notiktu, ja toreiz būtu darījis tā vai savādāk. Arī lamatas ir ne parastās, mehāniskās.
Filmu ieteica brālis, sakot ka tā ir līdzīga pirmajām Zāģis (Saw) daļām. Tā kā Zāģis, īpaši pirmās daļas, man patīk, tāpēc sapratu, ka arī šī būtu jānoskatās. Un nesanāca vilties.
Filma sākas ar to, ka katrs savā telpā pamostās 7 savā starpā nepazīstami un nesaistīti cilvēki. Visas telpas ir gandrīz vai identiski vienādas, ar vienādu skaitu lūku, pa kurām ir iespējams nokļūt nākamajās istabās. Taču tad atklājas vēl viena lieta, lielākajā daļā šo telpu ir nāvējošas lamatas, kuras nevar tā vienkārši pamanīt vai apiet. Kaut kā apvienojušies šie cilvēki uzsāk kopīgu izejas meklēšanu. Drīz vien tas sāk šķist nereāli, jo viņi saprot, ka šī istabu sistēma nav vienkārši liela - tas iespējams ir milzīgs kubs, kurā telpas pie tam ik pēc laika maina savu novietojumu.
Jau ilgu laiku šī filma man bija atlikta kaut kad vēlāk skatīšanai, bet nekad īsti negribējās gandrīz trīs stundas skatīties. Īpaši tāpēc, ka nebija pārliecības par to, cik laba tā varētu būt. Tagad bija laiks un tāpēc noskatījāmies ar draudzeni. Diemžēl jāsaka, ka šaubas izrādījās pamatotas, jo tiešām - nekas īpašs.
Viss sākas ar to, ka smagā negadījumā cieš divas meitenes ar saviem zirgiem. Diemžēl izdzīvo tikai viena no draudzenēm un viņas zirgs. Tomēr abi ir ļoti smagi cietuši gan fiziski, gan psiholoģiski. Parasti līdzīgos gadījumos zirgi tiek iemidzināti, taču meitenes māte negribēja to pieļaut un nolēma meklēt citus risinājumus. Tā nu drīz viņas abas ar zirgu treilerī dodas vairāku tūkstošu kilometru ceļā pie speciālista, kurš šoreiz varētu palīdzēt. Un tad sākas ilgais ārstēšanas periods laukos. Tas izmaina ne tikai meitenes un viņas zirga dzīvi, bet arī mātes. Ārpus pilsētas steigas viņa daudz ko pārdomā par savu dzīvi.
Ryan's blogā izlasīju par šo filmu un tā arī vispār uzzināju, ka tāda ir. Es pilnīgi nemaz neatceros iepriekšējo 50 Cent filmu Get rich or die tryin , bet liekas, ka man tā patika. Lai arī nebija jau laikam nekas īpašs, bet patika tieši 50 Cent dēļ. Tāpēc izdomāju, ka varētu arī šo noskatīties. Lai arī IMDB lietotāju vērtējums abām ir slikts - 4,1/10 iepriekšējai un 3,4/10 šai.
Filma ir par ieroču tirgošanu ASV. Un 50 Cent varonis ir jauns, bet talantīgs šīs nozares dalībnieks. Sācis ar pavisam maziem darījumiem, bet ar laiku iekarojis (tiešā veidā) jau stabilu vietu pilsētā. Un patiesībā tas arī ir viss. jo nekas daudz 1 stundu un 20 minūtes garajā filmā netiek parādīts. Nedaudz par sākumu, nedaudz par cīņu par savu vietu un nedaudz par to, pie kā tas noved.
Pirms dažiem menešiem Twitterī izlasīju par šo filmu, kas tika salīdzināta ar Into the Wild . Tā kā otrā bija redzēta un ļoti patika, tad šo filmu uzreiz atzīmēju pie tām, kas ir obligāti jānoskatās. Arī treileris likās pārliecinošs un vēl vairāk ieinteresēja. Kā jau parasti, par filmu neko vairāk nelasīju un tāpēc sanāca redzēt pavisam ko citu nekā biju iedomājies, taču nemaz ne sliktāku.
Filmas pamatā ir reāls stāsts par pieredzejušu alpīnistu un piedzīvojumu meklētāju. Un par to kā vienreiz viņam ļoti nepaveicās. Šis notikums viņam ļoti labi parādija to, kāpēc, dodoties šādos pārgājienos, ir obligāti kādam par to jāpastāsta. Pretējā gadījumā, notiekot kādai nelaimei, būsi viens pats. Un ilgāku laiku neviens pat neiedomāsies, ka Tev varbūt ir nepieciešama palīdzība. Un arī iedomājoties par to, nezinās, kur meklēt. Tāpēc arī filmas galvenais varonis 127 stundas viens pats cīnījās par izdzīvošanu.
Ieraugot reklāmas plakātu (zemāk), es padomāju, ka nekas labs jau nevar būt tajā filmā. Ka gan jau uztaisīta, lai Krēslas (Twilight) fanes piesaistītu un labi ar to nopelnītu. Galvenais aktieris arī šajā filmā ir Roberts Patisons (Krēslas vampīrs). Sanāca tomēr dzirdēt labas atsauksmes un tā arī ieķeksēju šo filmu sev kā noskatīšanās vērtu. Un labi, ka tā.
Filma ir par pāri, kurus saista viena īpatnība - abi reiz ir piedzīvojuši kādu nelaimi un abiem tā bija tuvinieka nāve. Tailera vecāki izšķīrās pēc tā, kad viens no viņu dēliem uztaisīja pašnāvību. Bet Alijas māti nogalināja pirms 10 gadiem viņas acu priekšā.
A romantic drama centered on two new lovers: Tyler, whose parents have split in the wake of his brother's suicide, and Ally, who lives each day to the fullest since witnessing her mother's murder. ( IMDB )
Tomēr man nemaz nelikās, ka tas būtu stāsts tikai par viņiem diviem. Likās, ka tas vienkārši ir izgriezums (nepārāk ilgā laika posmā) no abu šo jauniešu ģimeņu dzīvēm. Jā, notikumus vairāk ietekmēja Tailera un Alija darbības, taču beigās tas mainīja visu dzīves.
Vakars, nogurums, bet kādu īsāku filmu varētu noskatīties. Tā bija vakar un tā sanāca noskatīties The Girl Next Door, kuras nosaukums man sākumā atgādināja tāda pat nosaukuma tīņu komēdiju. Tomēr abām filmām nav absolūti nekāda sakara. Un šī filma izrādījās krietni smagāka nekā biju gaidījis.
Filma ir par divām māsām, kuras pēc vecāku nāves autoavārijā sāk dzīvot pie tantes Rutas. Un sanāk tā kā sliktajās pasakās ar ļauno tanti, tikai šī ir filma un šeit viss ir daudz nopietnāk. Sākotnējas lamāšanas, pārmetumi par visu un nicināšana drīz vien pāriet fiziskos pāridarījumos un spīdzināšanā. Visu to vada "slimā" tante, bet galvenie darītāji ir viņas dēli un viņu draugi. Ruta viņiem vienmēr ir stāstījusi "dzīves gudrības" par sievietēm, ļāvusi lietot alkoholu un smēķēt savā mājā, tādā veidā ieguvusi zēnu uzticību un autoritātes statusu.
Bija svētdienas vakars un gribējām noskatīties kaut ko mierīgu. Likās, ka šī filma varētu būt tāda. Tāpat arī bija dzirdētas labas atsauksmes un IMDB vērtējums 8,5/10 liecināja, ka filma nevar būt slikta. Un izrādījās, ka tā arī ir, vienīgi ne tik mierīga.
Galvenie varoņi ir pāris, puisis un meitene. Abi viņi ir vienkārši cilvēki - meitene tāda aktīvāka un impulsīvāka, mēdz ātrumā sadarīt arī muļķības, bet puisis klusāks un nosvērtāks. Stāsts savukārt ir par to kā viņi reiz muļķības pēc izšķirās un pēc tam cīnās par to, lai būtu kopā. Tomēr šī nav parasta romantiskā filma par mīlestību, un cīņa par būšanu kopā notiek sapņu pasaulē. Jo viņi nevis vienkārši pameta viens otru, bet izmantoja atmiņu dzēšanas pakalpojumu. Un, tikai zūdot šīm kopīgajām atmiņām, saprata, cik tās ir vērtīgas.
Pēdējā laikā daudz biju dzirdējis par filmu Tron: Legacy. Jau šo ceturtdien, 6. janvārī - 8 dienas pirms oficiālās pirmizrādes, tai būs īpašs "ziņkārīgo seanss" Forum Cinemas kinoteātrī Rīgā. Aprakstā mani ieinteresēja fakts, ka tā ir turpinājums 1982. gada filmai. Un vakar es noskatījos šo veco filmu.
Noteikti katrs ir redzējis kādu filmu, kurā ir runājoši kaķi, suņi, kāmji vai kādi citi dzīvnieki. Šajā filmā to nav, taču ir "runājoši" datori. Runā ne viņi, bet programmatūra un nevis tiešā veidā runā, bet parāda sakāmo monitorā. Un ir viena tāda ļauna datorprogramma, kas ir ļoti attīstījusies, iemācījusies domāt un tagad plāno pārņemt visu pasauli. Cīņu pret to sāk kāds prasmīgs programmētājs. Drīz vien cīņa jau turpinās virtuālajā vidē, kurā dzīvo datorprogrammas. Tās savukārt visu laiku ir interesējis tāds jautājums - vai ir kāda pasaule tur ārā, vai ir vispār tādi datorlietotāji?
Strādāju telekomunikāciju jomā un arī manas intereses ir saistītas ar telekomunikācijām un IT. Gandrīz visu dienu esmu sastopams Twitterī , kas man ir arī ļoti cieši saistīts ar darbu. Rakstu par tehnoloģijām, interneta servisiem un lietām, kuras pats lietoju vai arī tās ir piesaistījušas manu uzmanību. Patīk skatīties filmas un par visām noskatītajām uzrakstu arī kādu īsu apskatu.
Spied "Man patīk" un lasi jaunumus Facebook

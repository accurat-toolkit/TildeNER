Student, informējam, ka:
• Sakarā ar 2009. gada 21. decembrī RTU Senāta pieņemtajiem grozījumiem stipendiju piešķiršanas nolikumā, un
• Izmaiņām dokumentu sarakstā, kas nepieciešami, lai apliecinātu atbilstību kādai no četrām sociālajām kategorijām, ir mainīta kārtībā, kādā studenti var pieteikties uz stipendiju pēc sociālajiem kritērijiem. Turpmāk studējošie kas atbilst kādai no sociālajām kategorijām, savus iesniegumus stipendiju saņemšanai un dokumentus, kas apliecina studējošā atbilstību vienai no četrām sociālajām kategorijām līdz katra semestra pirmā mēneša 10. datumam (šajā semestrī – 10. februārim) iesniedz RTU Studentu parlamentā (Kaļķu ielā 1-324. kabinets). Studējošie, kas mācās kādā no RTU filiālēm – iesniedz iesniegumu un dokumentus savu filiāļu dekanātos! Studējošie, kas neatbilst nevienai no četrām sociālajām kategorijām un stipendiju vēlas saņemt pamatojoties un sesijā iegūtajām atzīmēm, savus iesniegumus iesniedz kā agrāk – savos fakultāšu un filiāļu dekanātos. Uz stipendijas saņemšanu var pretendēt visi valsts budžeta finansētajās studiju vietās studējošie studenti, kuri sekmīgi un ar pirmo reizi nokārtojuši visus viņiem paredzētos pārbaudījumus līdz kārtējās eksāmenu sesijas beigu datumam. Studējošajam no stipendiju fonda var piešķirt kādu no sekojošiem stipendiju veidiem:
1. ikmēneša stipendiju uz 5 (pieciem) mēnešiem (semestri), nepiešķirot stipendiju par jūlija un augusta mēnešiem (doktorantiem stipendija netiek piešķirta tikai par augusta mēnesi);
2. vienreizēju stipendiju, kura visā semestrī nepārsniedz ikmēneša stipendiju;
3. paaugstinātu stipendiju, kura nepārsniedz ikmēneša stipendijas divkāršu apmēru. Ikmēneša stipendijas apjoms vienam studējošajam mēnesī tiek noteikts šādā apjomā:
1. bakalaura studiju programmas, profesionālās augstākās izglītības programmas, maģistra studiju programmas studējošajam – LVL 70,00 (septiņdesmit lati un nulle santīmi) mēnesī;
2. doktora programmās studējošajiem:
• studiju programmas apguvei – LVL 80,00 (astoņdesmit lati un nulle santīmi) mēnesī;
• kredītam pielīdzinātā stipendija zinātniskā grāda ieguvei – LVL 60,00 (sešdesmit lati un nulle santīmi) mēnesī. Ikmēneša stipendiju konkursa kārtībā uz vienu semestri vispirms piešķir studējošajiem, kuri pieder pie kādas no zemāk nosauktajām personu kategorijām:
1. invalīdi, bāreņi vai bez vecāku gādības palikušie;
2. studējošie, kuri dzīvo ģimenē ar kuru viņam ir nedalīta saimniecība, kurai uz stipendiju konkursa norises brīdi, normatīvajos aktos noteiktajā kārtībā, piešķirts trūcīgas ģimenes (personas) statuss, ko studējošais apliecina iesniedzot RTU attiecīgajā pašvaldībā saņemtu izziņu par ģimenes (personas) atbilstību trūcīgas ģimenes statusam;
3. studējošie no ģimenēm, kurās audzina trīs vai vairāk bērnus;
4. studējošie, kuriem ir ģimene, kurā tiek audzināti studējošā bērni/bērns.
Pretendenti, kas ietilpst kādā no augstāk minētajām sociālajām kategorijām, līdz katra semestra pirmā mēneša 10. Datumam (šajā semestrī – 10.februārim) iesniedz Iesniegumu RTU Studentu parlamentā Rīgā vai RTU filiāles dekanātā (ja studējošais studē kādā no RTU filiālēm – Liepājā, Ventspilī vai Daugavpilī), tam pievienojot dokumentus, kas apliecina, ka studējošajam ir tiesības pretendēt uz stipendiju saskaņā ar augstāk minētajiem nosacījumiem. Ar dokumentiem, kas jāiesniedz, lai apliecinātu savu piederību pie kādas no augstāk minētajām personu kategorijām iespējams iepazīties ŠEIT. Kad ar stipendijām prioritārā secībā tiek nodrošināti visi studējošie, kas atbilst kādai no augstāk minētajām sociālajām kategorijām, atlikušais stipendiju finansējums tiek sadalīts proporcionāli par valsts budžeta līdzekļiem studējošo skaitam pa fakultātēm un RTU filiālēm un piešķirts studentiem pamatojoties uz viņu sesijā iegūtajām atzīmēm. Studējošie, kuri neietilpst nevienā no augstāk minētajām personu kategorijām un vēlas saņemt stipendiju pamatojoties uz sesijā iegūtajām atzīmēm, iesniedz aizpildītu Iesniegumu savas fakultātes vai RTU filiāles stipendiju piešķiršanas komisijai līdz katra semestra pirmā mēneša 10. datumam. Stipendijas saņemšanai nepieciešamo iesniegumu vari apskatīti un izdrukāt ŠEIT. Ar pilnu stipendiju nolikuma tekstu iespējams iepazīties ŠEIT. Jautājumu vai neskaidrību gadījumā, lūdzu rakstiet: aleksandrs.pliska@rtusp.lv vai zvaniet: +371 26758366
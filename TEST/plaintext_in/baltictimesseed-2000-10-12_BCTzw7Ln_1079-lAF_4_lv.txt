Sunday, 18. November 2007, 09:11 Demokrātija
Neatkarīgās Latvijas proklamēšanas akts 1918.g. 18.nov. Rīgā Nacionālajā teātrī un parlamentāras valsts dibināšana, manuprāt, ir jāskata gadsimtu kopsakarībās, lai arī tā balstījās uz Kārli Ulmani- Zemnieku Savienības līderi, kurš bija studējis Šveicē un ASV Nebraskā un kuŗam bija iespējas vērot šo valstu demokrātiskās tradīcijas un tās iedzīvināt praktiski Latvijā. Neatkarība sākas tautas identitātē - Dziesmu svētkos, tautas teātrī, bet turpinājās 1905.g. latviešu revolūcijā, sekoja latviešu strēlnieki un tikai tad 1918.g. proklamēšanas akts, kurš pārauga 1920.g. Satversmes sapulcē. Bet vēl pirms tam bija 1919.g. Studentu rotas kaŗavīri, Latvijas Pagaidu valdība uz Sarātova Liepājā, Latvijas Kaŗa skola pie Daugavas tiltiem Bermonta uzbrukuma laikā, pirmās latviešu vienības Pārdaugavā 1919.g. 11.nov. Un kā upuŗu auglis Ziedošās Latvijas 20 gadi, kuŗi spēcīgi kontrastē ar Lielnieku upuŗiem Rīgas centrālcietuma pagalmā 1941.g. un K.Ulmaņa nespēku diplomātiski un militāri nosargāt 1918.g.18.nov. Latviju. K.Zāles Brīvības pieminekļa ķēžu rāvēji vēlāk bija padomju disidenti, helsinkieši, čekas infiltrētais un sašķeltais Pilsoņu Kongress un arī tie visi kuŗi pārbēga pāri Berlīnes mūŗim Aukstā kaŗa laikā. Trešās Atmodas gadu Pilsoņu Kongress ar stingru latvisku vīziju nenodibināja 18.novembŗa Latviju, bet radās kompromisa perestrojkas variants 4.maija liberālā Latvija bez Dekolonizācijas ideāliem un latviskās-latviešu Pilsonības kritērijiem. Liberāļiem nerūp latviešu tautas Dekolonizācija un tās saimnieciskais uzplaukums, to darbības principi ir krievu integrācija un internacionālās korporācijas, kuŗas bieži peļņu izved no Latvijas. Pilsonība kļuvusi par tirgus preci, kur ieejot vēstniecībā 10 min. laikā var 'atteikties no pilsonības'. Liberālā Eiropā ir tikai Igaunija un Dānija, kur nav pieļaujama dubultpilsonība - citās valstīs to nosaka parlamentu likumu konjunktūra. Tomēr mums Latvijā ir Parlamentāra 4.maija valsts ar spēcīgu juridisku bāzi, kur var ātri atlaist ministru, valdību un pat Saeimu. Bloķēt Abrenes atdošanu krieviem. Komunistu laiku apātiju, pelēcību un miegainību ir nomainījis politiskais dinamisms, kur valdības noturās labi ja vienu gadu. Ar laiku tas stabilizēsies, bet vēl aizvien TV, prese un Interneta blogotāji centīsies atrast kļūdas demokrātijas izpratnē, privatizācijā un sauks - tam ierēdnim ir jāatkāpjas, tam ministram ir jāatkāpjas! Līdzīgi kā BBC un CNN visu laiku bez apstājas gatavo sižetus par korupciju post un komunistiskās un citās nabadzīgās valstīs, analizē šo valstu kodolprogrammas, armijas un norāda uz militāru huntu esamību, ja tās ignorē parlamentāras vēlēšanas. ASV ļoti cieši vēro arī Izraēlas-Palestīnas Gazas sektora asiņaino konfliktu. Tomēr nedrīkst ignorēt nevienas tautas identitāti, kura ir izkopta gadsimtu ritējumā - citādi var notikt kultūru un civilizāciju sadursmes. Identitātes apziņu uztur Skolotāji ikvienā pasaules valstī. Piem. Andrejs Stērste 1935.g. savos Kopotos rakstos aprādija, ka jaunatnei 'jāpiemērojās savās studijās dzimtenes vajadzībām' un ir jāstudē ar aprēķinu, lai 'paliktu savā dzimtenē un būtu savējiem par svētību'. Skolotājs Andrejs Stērste dzimis 1853.g. Veļķu pagastā saimnieku ģimenē un strādājis Vecpiebalgas draudzes skolā. Mūsdienās aktuāli ir Skolotāja Stērstes vārdi, ka 'ikviena pienākums ir klausīties tautas balsī'. Savukārt latviešu Skolotājs Dundagā ar Baltijas Skolotāju semināru izglītību, Kārlis Cīrulis jau 1879.g. Baltijas Zemkopī lieto vārdu kopu 'tālākās attīstības pakāpieni'. Mūsdienās nav iespējams saņemt finansējumu ne no viena fonda, ja projektā nav vārds 'attīstība' vai tml. formulējums. Skolotājs Cīrulis par savu ideālu uzskatīja dāņa Klauson-Kaas t.s. mājŗūpniecības skolas. Dānis Klauson-Kaas ir 1879.g. vadījis kursus Kuldīgā par šo skolu, kuŗas mērķis ir sagatavot skolēnus priekš Dzīves. Tie, kuri uztur kontaktus ar saviem dāņu draugiem un raksta projektus zin, ka Skola Dzīvei arī mūsdienās labi iekļaujas jaunās dāņu konservatīvās valdības politiskos ideālos - demokrātijas veicināšanu nabadzīgajās valstīs. Tomēr Skolotājs Cīrulis atzina, ka primārais ir skolēna fizisko un garīgo spēju Attīstīšana, veidot viņos Estētisko gaumi un rosināt iztēli - mēģini aci, radini roku, stingra būs griba, asināts prāts. Domāju, ka daudziem latviešiem vēl tagad mājās ir seni tautiski rokdarbi kā piemiņa no savām vecāmammām. Man piem. ir dvieļi un Tautiskas segas ar manas vecāsmammas Mildas Mednes iniciāļiem. 18.novembris ir piemērots, lai šīs tautas rotas celtu Dienas gaismā, smeltos spēku un gadsimtu latvisko spītu no saviem senčiem. Domāju, ka tāpēc latviešu Tautas Augstskolās vienmēr būs uzņēmīgs jaunavu pulciņš, kuras interesēs daiļums, tautas estētiskās vērtības un rokdarbi.
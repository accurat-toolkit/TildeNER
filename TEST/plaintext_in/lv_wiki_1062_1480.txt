Druskininki

Iedzīvotāji (2005)17 791 Citi nosaukumipoļu - Druskieniki

baltkrievu - Друскенікі Pilsētano 1893.g ApriņķisAlītas apriņķis Mājaslapawww.druskininkai.lt  Druskininki (lietuviešu: Druskininkai baltkrievu: Друскенікі; poļu: Druskieniki) ir kūrortpilsēta Lietuvā pie Nemunas upes, netālu no Baltkrievijas un Polijas robežas. Tas ir visu gadu spēkā esošs balneoloģisks, dūņu un klimatisks kūrorts, vecākais (no 1794. g.) un lielākais Lietuvas kūrorts. Druskininku vecpilsēta pasludināta par urbanistisku liegumu.

Pilsētā atrodas divas katoļu baznīcas — Druskininku (no 1931. gada) un Ratnīčas (no 1910. g.), pareizticīgo baznīca, pilsētas kapsēta, kā arī daudz atpūtas centru, viesnīcas, ģimnāzija un divas vidusskolas, divi bērnudārzi, Druskininku centrālā slimnīca (Balaines mežā), poliklīnika. Ratnīča ir uz dienvidaustrumiem no pilsētas centra esoša pilsētas daļa. 2007. gada pašā sākumā pilsētā tika atvērts Austrumeiropas lielākais akvaparks.

Ģeogrāfija

Druskininku kūrorts atrodas dienvidu Lietuvā, 95,14 m virs jūras līmeņa, labajā Nemunas upes krastā. Augstākā pilsētas vieta — Veselīguma (K. Dineikas) parks (105 m virs jūras līmeņa), zemākā — Nemunas krasts pie Fizioterapijas dziedniecības iestādes.

Nemunā ieplūst Ratnīča (Ratnīčele), kura 2 km tek caur kūrorta austrumdaļu, no dienvidiem uz ziemeļiem. Dienvidpilsētā atrodas Druskoņa ezers, Vijūnēļa dīķis un Meiteņu acu (Mergelių akių) ezeriņš. Kūrorta austrumdaļā — „Saules taka“, dīķīs ar kaskādesvannām.

Klimats

Druskininku klimats izceļas ar labvēlīgiem klimatterapijas un rekreācijas apstākļiem. Dominē paugurains, gravains reljefs, daudz vidēju un mazu ezeru. Vidējā maksimālā gaisa temperatūra vasarā (jūnijā, jūlijā un augustā) — augstāka par 22 °C. Vidējā gada nokrišņu summa ir 661 mm. Vēja ātrums kūrortā jūlija-augusta mēnešos ir 2,4—2,6 m/s). Dominē dienvidrietumu, rietumu un ziemeļrietumu, bet ziemā pūš dienvidaustrumu, austrumu un dienvidrietumu vēji.

Daba

Lai gan Druskininku meži tālu no jūras, bet tajos arī atrodas kāpas. Tikai šeit tās nav līdzīgas jūrmalas kāpām — tās ir kontinentakāpas. Tās ir apaugušas priedainēm.

Kūrorts

Kūrorts dibināts 1794. g. 20. jūnijā, kad Stanislavs Augusts Druskininkus pieteica par dziedniecības vietu. Tas ir pirmais un lielākais kūrorts Lietuvā. Kūrorta tips — balneoloģisks, dūņu, klimatisks. Druskininkus ielenc skaistas, tīras Dzūkijas priedaines un ezeri. Vienam pilsētas iedzīvotājam tiek pat 2,1 ha meža.
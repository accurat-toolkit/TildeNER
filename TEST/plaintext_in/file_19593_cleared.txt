08.12.2010
Eiropas Komisija (EK) izsludinājusi jaunu projektu pieteikumu konkursu ES-Kanādas ietvarprogrammā. Tā ir sadarbības programma starp Eiropas Savienības un Kanādas augstākajām izglītības iestādēm, kas finansē studijas, praktiskās izglītošanas programmas un divpusējo apmaiņu starp Eiropas Savienību (ES) un Kanādu.
02.12.2010
Valsts izglītības attīstības aģentūras (VIAA) administrētajā Nacionālajā izglītības iespēju datubāzē NIID.LV ir publicēta informācija par ziemas uzņemšanu augstskolās un koledžās 2010./2011. studiju gadā. Pēc VIAA apkopotajiem datiem 2010. gada nogalē un 2011. gada pirmajos mēnešos uzņemšana izsludināta 102 studiju programmās 16 Latvijas augstskolās un koledžās.
22.11.2010
Šī gada 8.novembrī Valsts izglītības attīstības aģentūra (VIAA) un Akadēmiskās informācijas centrs (AIC) organizēja konferenci „Boloņas process - augstākās izglītības internacionalizācija un iepriekš iegūtas formālās izglītības atzīšana”. Konferencē piedalījās augstskolu rektori, prorektori, dekāni, studenti, darba devēji, ministriju un aģentūru darbinieki.
03.11.2010
Valsts izglītības attīstības aģentūra (VIAA) ir izsludinājusi konkursu projektu pieteikumiem Eiropas Savienības (ES) Mūžizglītības programmā. Eiropas Komisijas (EK) izsludinātajā 2011. gada konkursā projektu pieteikumus var iesniegt Comenius, Erasmus, Leonardo da Vinci, Grundtvig, Žana Monē (Jean Monnet) un Caurviju apakšprogrammās.
21.10.2010
Šī gada 8.novembrī aicinām uz konferenci „Boloņas process - augstākās izglītības internacionalizācija un iepriekš iegūtas formālās izglītības atzīšana”. To organizē Valsts izglītības attīstības aģentūra (VIAA) un Akadēmiskās informācijas centrs (AIC).
12.06.2010
Šodien, 11.jūnijā, un rīt, 12.jūnijā, profesiju dienas „Labāk amats rokā” viesosies Kurzemes pilsētās Ventspilī un Liepājā. Ventspilī ceļojošā izstāde būs apskatāma Lielajā laukumā un Liepājā - Rožu laukumā.
08.06.2010
Šī gada 9.jūnijā Rēzeknē Festivāla parkā norisināsies profesiju diena Labāk amats rokā... Tās laikā skolēniem un citiem interesentiem būs iespēja uzzināt, kādas profesijas piedāvā apgūt vairāk nekā 20 profesionālajās izglītības iestādēs un koledžās no Rēzeknes, tuvējiem reģioniem, kā arī citām Latvijas vietām.
05.06.2010
Sestdien, 5.jūnijā, no plkst. 12:00 līdz 18:00 Vienības ielā pie Daugavpils Universitātes norisināsies profesiju diena "Labāk amats rokā...", kur vienuviet varēs iepazīt vairāk kā desmit Latgales reģiona profesionālās izglītības iestādes un koledžas.
03.06.2010
Piektdien, 4.jūnijā, no plkst. 12:00 līdz 18:00 Rīgā, Vērmanes dārzā, norisināsies profesiju diena „Labāk amats rokā...”, kur vienuviet varēs iepazīt vairāk nekā 20 profesionālo izglītības iestāžu un koledžu piedāvājumu.
28.05.2010
Piektdien, 28.maijā, no plkst. 12:00 līdz 18:00 pie Valmieras Kultūras centra norisināsies profesiju diena "Labāk amats rokā...". Tā būs vienreizēja iespēja 8., 9., 12. klašu skolēniem, viņu vecākiem un citiem interesentiem uzzināt, kādas profesijas piedāvā apgūt vairāk nekā 20 profesionālās izglītības iestādēs un koledžās no Valmieras, tuvējiem reģioniem, kā arī citām Latvijas vietām.
28.05.2010
Sestdien, 29.maijā, no plkst. 12:00 līdz 18:00 Jelgavā Driksas ielā norisināsies profesiju diena "Labāk amats rokā...". Tā būs vienreizēja iespēja 8., 9., 12. klašu skolēniem, viņu vecākiem un citiem interesentiem uzzināt, kādas profesijas piedāvā apgūt vairāk nekā 20 profesionālās izglītības iestādēs un koledžās no Jelgavas, tuvējiem reģioniem, kā arī citām Latvijas vietām.
25.05.2010
Pēdējā desmitgadē, kurā uzsākta par Boloņas procesu nosauktā augstākās izglītības reformu plāna īstenošana, Eiropas valstis joprojām saskaras ar izaicinājumiem – tāda ir viena no galvenajām atziņām, kas izteikta Valsts izglītības attīstības aģentūras (VIAA) rīkotajā seminārā „Boloņas procesa 10 gadi”, kas 20. maijā norisinājās Rīgā.
12.05.2010
Valsts izglītības attīstības aģentūra šī gada 20. maijā rīko semināru ”Boloņas procesa 10 gadi”. Tajā aicināti piedalīties augstskolu rektori, prorektori un ministrijas ierēdņi.
23.02.2010
No 25. līdz 28. februārim Starptautiskajā izstāžu centrā Ķīpsala notiks gada nozīmīgākā izglītībai veltītā izstāde - „Skola 2010”, kurā piedalīsies Valsts izglītības attīstības aģentūra (VIAA), lai iepazīstinātu skolēnus, studentus, izglītības darbiniekus un citus interesentus ar Eiropas Savienības izglītības programmām un izglītības iespējām Latvijā un ārvalstīs.
15.01.2010
2010. gada 18. janvārī Eiropas Savienības mājā Rīgā, Aspazijas bulvārī 28, durvis vērs zināšanu, sarunu un mākslas istaba. Tajā līdz pat 22. janvārim ikviens interesents var gūt jaunus iespaidus, saņemt vērtīgu izglītības informāciju un radoši pilnveidoties. 19. un 20. janvārī pasākumā piedalīsies VIAA un sniegs konsultācijas par izglītības un mācību iespējām Eiropas Savienībā.
tālrunis: 67814322, fakss: 67814344, e-pasts: info@viaa.gov.lv

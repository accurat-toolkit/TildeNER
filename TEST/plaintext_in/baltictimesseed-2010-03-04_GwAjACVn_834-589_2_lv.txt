“Latvijas Koncerti” informē, ka tirdzniecībā laistas papildu biļetes uz gada nozīmīgāko notikumu Latvijas klasiskās mūzikas dzīvē – Lielās mūzikas balvas 2009 pasniegšanas ceremoniju 2. martā Latvijas Nacionālajā operā. Baudīsim svinīgu gaisotni un lielisku mūziku Baibas Skrides, Vestarda Šimkus un citu izcilu mūziķu sniegumā. Balvas nominanti ir zināmi, taču balvas ieguvējus uzzināsim tikai ceremonijas laikā – nepalaidiet garām iespēju kļūt par intrigas atrisinājuma lieciniekiem! Lielā mūzikas balva (LMB) ir Latvijas valsts augstākais apbalvojums mūzikā. 1993. gadā Latvijas Republikas Kultūras ministrijā pēc toreizējā kultūras ministra Raimonda Paula iniciatīvas tika pieņemts lēmums ik gadu izcilākos sasniegumus mūsu valsts mūzikas dzīvē atzīmēt ar speciālu balvu. Aizsākās tradīcija, kas kļuvusi gan par pašu mūziķu, gan plaša klausītāju un skatītāju loka gaidītu notikumu. Par to pirmajos Lielās mūzikas balvas pastāvēšanas gados (1993-1995) liecināja publikas pārpildītā Lielās ģildes zāle, kas koncerta rīkotājus rosināja pārcelt ceremoniju (kopš 1996. gada) uz daudz ietilpīgāko Nacionālās operas namu. Vakara norisei seko Latvijas Radio klausītāji un TV skatītāji. LMB augsto prestižu nodrošina respektablas žūrijas darbs. Žūrija darbojas visu gadu, apmeklējot koncertus un ik mēnesi tiekoties sēdēs, kas tiek protokolētas. Žūrijas sēde, kurā izvirza nominantus, notiek janvāra sākumā un jau nākošajā dienā LR Kultūras ministrijas preses konferencē tiek paziņoti nominantu vārdi. Par laureātiem žūrijas komisija balso balvas pasniegšanas dienā. Lielā mūzikas balva 2009 par mūža ieguldījumu piešķirta pianistei koncertmeistarei Intai Villerušai. Lielā mūzikas balva 2009 par spožiem starptautiskiem sasniegumiem un Latvijas vārda daudzināšanu pasaulē piešķirta dziedātājai Elīnai Garančai. Vairāk: muzikasbalva.lv Elīna Garanča izdod albumu HABANERA un dvd CARMEN Pasaulslavenais latviešu mecosoprāns Elīna Garanča augusta beigās mūzikas izdevniecības "Deutsche Grammophon" apgādā klajā laiž spāņu...
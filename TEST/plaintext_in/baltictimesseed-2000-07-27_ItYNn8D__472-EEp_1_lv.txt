Jau ziņots, ka Liepājā notika prāmju līnijas Liepāja-Traveminde svinīga atklāšana. Nākamgad līnijā sāks kursēt vēl viens prāmis “AVE Libeka”, aģentūra LETA uzzināja prāmju līnijas atklāšanas pasākumā.Uz līnijā Liepāja-Traveminde kursējošā prāmja “AVE Liepaja” ir vietas 100 smagajām automašīnām un 396 pasažieriem. Tieši tāds pats būs prāmis “AVE Libeka”.Kā ziņots, 14.novembrī noslēgtais līgums ar prāmja līnijas operatoru “AVE Logistics” paredz, ka prāmis no Liepājas uz Vācijas ostas Lībekas priekšostu Travemindi kursēs trīs reizes nedēļā – otrdienās, ceturtdienās un svētdienās. Prāmja garums ir 180 metri. Liepājai prāmja līnijas atjaunošana ir būtisks ieguvums, jo automātiski tiek iesaistīti gan autopārvadātāji, gan muitas darbinieki, gan pārējie speciālisti, kas šajā sfērā ir iesaistīti.
Rīga, Uriekstes 3, LV-1005 Tel. +371 6709 7999Z Mob. +371 29444999 23570 Lubeck-Travemunde Tel. +49 4502 888177 Mob. +49 1512 4144 441 Liepāja Brīvosta, 46. piestātne Tel. +371 634 24490 Tel. +371 634 24477 Mob.+371 292 11608 booking@terrabalt.lv
Kompānijas “Ave Line” prāmis reisā Liepāja-Traveminde kravu pārvadājumu ziņā noslogots par 100%, tāpēc turpmāk kompānija vairāk centīsies attīstīt tūrisma sektoru, aģentūru LETA informēja prāmju līnijas vadītājs Rauls Štukas. Virzienā no Lībekas uz Liepāju prāmis noslogots vidēji par 60%. Štukas uzsvēra, ka turpmāk kompānija vēlas maršrutam piesaistīt vairāk tūristu, jo uz prāmja ir 400 pasažieru vietas. Kompānija “Ave Line” izdevusi tūrisma informācijas lapas, bukletus un piedāvā no Liepājas doties dažu dienu ekskursijā uz Lībeku. Lētākā pasažieru klāja biļete no Liepājas līdz Lībekai un atpakaļ maksā 85 eiro (ap 60 latu). Štukas pastāstīja, ka kompānija domā par otro prāmi līnijā Liepāja-Lībeka, vairāki kuģi ir apzināti, tomēr īstais vēl neesot atrasts. “Ave Line” sasniegtie darbības rezultāti prāmja līnijā Liepāja-Lībeka esot labāki, nekā tika prognozēts. Kompānija “Ave Line” 2008.gada 20.novembrī uzsāka reisus starp Liepāju un Travemindi (Lībeku). “Ave Liepaja” ir modernākais uz Latviju kursējošais prāmis, kas klientiem piedāvā augstu komforta līmeni. Viena reisa ilgums ir 20-22 stundas. “Ave Line” prāmju kustības laika grafiks izstrādāts, ņemot vērā kravas pārvadātāju ieteikumus, lai iekraušanas un izkraušanas laiks būtu piemērotāks kravu pārvadātāju vajadzībām. Prāmju līnijas kolektīvs ir profesionāla komanda ar daudzu gadu darba pieredzi gan jūras, gan sauszemes kravas transporta pārvadājumu organizēšanas jomā.
“Ave Line” prāmis “Ave Liepaja”, kas kopš 5. jūnija trīs reizes nedēļā saskaņā ar vasaras grafiku kursē starp mūsu pilsētu un Travemindi Vācijā, kravu un pasažieru pārvadājumu ziņā kļūst aizvien noslogotāks,” teica prāmi apkalpojošā uzņēmuma SIA “Terrabalt” direktors Juris Solovjovs. 180 metru garais prāmis ir viens no modernākajiem Baltijas reģionā, tas vienā reisā uzņem aptuveni 100 smago automašīnu un gandrīz 400 pasažieru. J. Solovjovs pastāstīja, ka galvenokārt tiek pārvadāti zāģmateriāli, dažāda tehnika, kā arī jauktas kravas. Ļoti aktīvi klienti esot igauņi, kas vairāk vai mazāk cenšas noslogot katru reisu. “Mēs kravas nerēķinām tonnās, bet līnijmetros. Pilna krava ir tad, kad kuģis dodas ceļā ar 1850 līnijmetru lielu noslogojumu, un tagad tas bieži vien tuvojas šai atzīmei,” paskaidroja uzņēmuma “Terrabalt” direktors. Vasarā pieprasījums pēc prāmja pakalpojumiem palielinoties tāpēc, ka Vācijā šajā laikā smagajam autotransportam sestdienās un svētdienās tiek noslēgti ceļi. Savukārt pasažieri prāmi izmanto, lai dotos biznesa darījumos, atpūtas ceļojumos, bet pēdējā laikā virzienā uz Vāczemi palielinājies tādu cilvēku skaits, kuri atstāj Latviju, lai ārzemēs atrastu darbu. Reiss starp galapieturām ilgst no 20 līdz 22 stundām. J. Solovjovs uzsvēra, ka prāmja personālā galvenokārt nodarbināti liepājnieki. Ņemot vērā, ka viņi strādā maiņās, darbu sev nodrošinājuši aptuveni 30 iedzīvotāju. Nākotnē kompānija “Ave Line” paredz maršrutā izmantot vēl vienu līdzīga tipa prāmi. Rudens piedāvājums no AVE LINE: Ceļojums turp-atpakaļ: četrvietīga kajīte В4 + mašīna – tikai 450 € Ceļojums turp-atpakaļ: 4 pullman krēsli + mašīna – 300 € Ceļojums turp-atpakaļ: 4 pullman krēsli – tikai 250 € Ceļojums vienā virzienā: pullman krēsls – 35 €! Piedāvājums spēkā ceļojumiem laika posmā no 10. Septembra līdz 4. Oktobrim.. 

Īpašo piedāvājumu un akciju laikā izmaiņas rezervācijā netiek pieņemtas un anulēšanas gadījumā kompensācija netiek izmaksāta.. 
 
Samaksa ir jāveic 24 stundu laikā no rezervācijas apstiprinājuma saņemšanas brīža.
Prāmju līnija AVE LINE – ātrākais veids, kā nokļūt Eiropas centrā! Nacionālā prāmju līnija AVE LINE 6 reizes nedēļā veic pasažieru un kravas pārvadājumus maršrutā Latvija – Vācija. Līniju apkalpo 9 klāju RO-PAX tipa prāmis AVE LIEPAJA ar kapacitāti 2000 līnijmetri kravai un 400 vietas pasažieriem, kas izvietotas gan komfortablās kajītēs, gan Pullman tipa sēdvietās. Prāmja drošība atbilst jaunākajām Stokholmas Vienošanās prasībām. Prāmja AVE LIEPAJA kustības grafiks izstrādāts, ņemot vērā klientu vēlmes un ieteikumus. Ceļojuma laikā piedāvājam iespēju nobaudīt garšīgu maltīti restorānā, atsvaidzinošu dzērienu bārā, organizēt izglītojošu semināru bezmaksas konferenču telpā, baudīt kino, DVD vai dabas skatus no klāja. Mazākajiem ceļotājiem ir iespēja rotaļāties bērnu atpūtas stūrītī. Ar prāmju līniju AVE LINE ceļā no Latvijas uz Vāciju pavadīsim tikai 22 stundas! Rezervēt Info: +371 29 444 999 tickets@aveline.lv Cargo: +37129166449 Free call Kustības saraksts .
PAPILDINĀJUMS 14.janvāris 2010.g
Kopš pērnā gada nogales maršrutā Liepāja – Traveminde vairs nekursē prāmis “Ave Liepāja”. Taču nupat ir saņemta iepriecinoša ziņa, ka janvāra beigās tā vietā stāsies prāmis “Ave Lübeck”, kas esot lielāks un ietilpīgāks par savu priekšteci. Tomēr laikposmā, kamēr prāmji no Vāczemes uz Liepāju nekursēja, pasažieru un kravu apkalpes jomā ir notikušas vērā ņemamas izmaiņas. Par to, ka maršrutā Traveminde – Ventspils ar 20. janvāri sāks kursēt “Ro-Pax” tipa kuģis “Urd”, šā gada sākumā paziņojuši kompānijas “Scandlines” vadītāji. Viņi uzsvēruši, ka tādējādi tiekot veidots jauns kravu pārvadājumu tīkls. Jaunizveidotajā līnijā prāmji kursēšot divas reizes nedēļā katrā virzienā: no Ventspils – otrdienās un piektdienās, bet no Travemindes – trešdienās un sestdienās. Pārmaiņu sakarībā kompānija “Scandlines” uz laiku pārtraukusi prāmju satiksmi no Ventspils uz Rostoku. Firmas kravu pārvadājumu tirdzniecības pārstāvis Ventspilī Oskars Osis presei skaidro, ka šāds lēmums pieņemts tādēļ, ka kravu tirgum esot vērojama tendence pārorientēties Rietumeiropas virzienā un Lībeka tam atrodoties par aptuveni 120 kilometriem tuvāk nekā Rostoka. Tomēr, par spīti nepārprotamajai konkurencei, “Ave Line” grupa, kuras operators ir transporta un loģistikas kompānija “Ave Logistic”, ir noskaņojusies strādāt. Prāmju līnijas grupas izpilddirektors Rauls Štukas “Kurzemes Vārdam” vakar solīja, ka regulārus reisus varētu atsākt jau janvāra beigās vai vēlākais februāra sākumā. Tas būšot atkarīgs no kravu daudzuma, jo ar to pārvadājumiem turpinoties problēmas uz Krievijas un Latvijas robežas. Esot paredzams, ka no Liepājas uz Vāciju turpmāk kursēs divi un lielāki prāmji, turklāt reisu biežums būšot nevis trīs reizes nedēļā, kā līdz šim, bet gan piecas. Interese par pakalpojumu esot pietiekami liela un viešot cerības, ka kravu pārvadātājiem pa jūru izdosies iestrādāties un tie spēs arī nopelnīt, lai pietiktu līdzekļu un uzņēmējdarbību varētu turpināt. Runājot par konkurenci, izpilddirektors atcerējās, ka kompānija “Scandline” kādreiz reisus uz Vāciju organizējusi no Liepājas, bet tikai vēlāk pārcēlusies uz Ventspili. Arī tagad tā esot negaidīti izmainījusi agrāk apgūto maršrutu. Tāda lēkāšana un nenoteiktība liecinot tikai par to, ka tiekot meklēti kaut kādi papildu labumi un partneri, kas var samaksāt vairāk.
PAPILDINU 20.04.2010
Ir iespēja( ja dikti vajag) veikt braucienus no Rīgas… AVE LINE PIEDĀVĀ NOKĻŪT NO RĪGAS UZ TRAVEMUNDI (VĀCIJA)! Cena vienam pasažierim vienā virzienā ir 100,- EUR. Vieglā automašīna 85,- EUR. Biļetes uz prāmi pasūtiet, sūtot pieteikumu uz e-pastu: tickets@aveline.lv Ēdināšana cenā nav iekļauta. Breakfast check in/price on board 5.50 / 7.50 Lunch check in/price on board 13.00 / 17.00 Dinner check in/price on board 13.00 / 17.00 UZMANĪBU !!! AVE LINE administrācija Jūs informē, ka ir veikusi izmaiņas prāmja “Baltic Amber” kustības sarakstam. Sakarā ar paralizēto gaisa satiksmi, prāmju līnija AVE LINE informē ceļotājus par iespēju nokļūt Rīgā! No Travemundes pilsētas Vācijā prāmis aties, 19. aprīlī plkst. 21:00! Rīgā ienāks 21. aprīlī plkst. 01:00 Vecmilgrāvja terminālā Svētdien no Rīgas uz Travemundi aties plkst. 05:00 no Vecmilgrāvja termināla Kā mūs atrast! Sīkāka informācija pa telefonu 29444999
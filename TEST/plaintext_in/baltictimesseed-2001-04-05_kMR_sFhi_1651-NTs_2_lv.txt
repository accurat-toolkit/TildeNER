* Apstiprināt Saistošos noteikumus Nr.5 “Valkas novada domes 2009.gada pamatbudžets”. Apstiprināt Saistošos noteikumus Nr.6 „Valkas novada domes 2009.gada speciālais budžets”.. 
 
Apstiprināt darba uzdevumu Valkas novada teritorijas plānojuma izstrādei. Organizēt Valkas novada teritorijas plānojuma sabiedriskās apspriešanas pirmo posmu.. 
 
Apstiprināt izcenojumu Valkas novada domes Valkas pilsētas teritorijas apsaimniekošanas nodaļas sniegtajam pakalpojumam – zālāju pļaušanai ar Raiders Park Pro 4 WD par 100 m2 Ls 1,19 (bez PVN) un Ls 1,44 (ar PVN 21 %). Apstiprināt izcenojumu Valkas novada Valkas pilsētas teritorijas apsaimniekošanas nodaļas sniegtajam pakalpojumam – zālāju pļaušanai ar trimmeri par 100 m2 Ls 1,57 (bez PVN) un Ls 1,90 (ar PVN 21 %).. 
 
Konceptuāli atbalstīt ES Kohēzijas fonda projekta „Ūdenssaimniecības pakalpojumu attīstība Valkā, II kārta” tālāko virzību un līdzfinansēt projekta realizāciju. Sagatavot un iesniegt nepieciešamo dokumentāciju LR Vides ministrijā līdz šā gada oktobra beigām, lai pretendētu uz ES Kohēzijas fonda līdzfinansējumu. Ir izstrādāts iepriekšminētā projekta tehniski ekonomiskais pamatojums (TEP), kurā pašlaik tiek veikta finanšu daļas aktualizācija. Tiek izstrādāts arī tehniskais projekts. Izstrādātā TEP aktualizētā finanšu daļā prognozētais Kohēzijas fonda līdzfinansējums ir 76,2% jeb LVL 3886506,00, pašvaldības līdzfinansējums 23,8% jeb LVL 1213056,74, valsts budžeta finansējums nav paredzēts.. 
 
Atļaut SIA „Valkas pilsētas tirgus” organizēt gadatirgus Valkā, Rīgas ielā 7A un Sēlijas ielā (no Rīgas ielas līdz Smilšu ielai) 22., 23., 24.oktobrī, 19., 20., 21.novembrī, 10., 11., 12.decembrī. Izsniegt SIA „Valkas pilsētas tirgus” atļauju gadatirgu organizēšanai un pilnvarot direktori Skaidrīti Pavlovu izsniegt atļaujas tirdzniecībai gadatirgos un iekasēt maksu par tirdzniecību. Saskaņot un informēt par gadatirgu rīkošanu Vidzemes reģiona pārvaldes Valkas iecirkni, autoostu, Siltumapgādes nodaļu, Ūdensapgādes un kanalizācijas nodaļu, Pilsētas teritorijas apsaimniekošanas nodaļu, SIA „Valkas namsaimnieks” un VUGD Vidzemes reģiona brigādes Valkas daļu. SIA „Valkas pilsētas tirgus” direktorei tirdzniecības vietu izvietojumu saskaņot ar novada domes izpilddirektoru.. 
 
Apstiprināt Nolikumu Nr.14 „Valkas novada domes Ūdensapgādes un kanalizācijas nodaļas nolikums”. Apstiprināt Nolikumu Nr.15 „Valkas novada domes Siltumapgādes nodaļas nolikums”. Apstiprināt Nolikumu Nr.16 „Valkas novada domes Pilsētas teritorijas apsaimniekošanas nodaļas nolikums”.. 
 
Uzdot Teritorijas plānošanas daļai līdz decembra domes sēdei izstrādāt jaunu nolikumu konkursam „Sakoptākā dzīves vieta un darba vieta Valkas novadā”, jo turpmāk konkurss aptvers visu Valkas novada administratīvo teritoriju.. 
 
Iznomāt LR Pārtikas un veterināra dienesta Ziemeļvidzemes pārvaldei neapdzīvojamās telpas Valkā, Rīgas ielā 24. Nomas līguma termiņš: 2009.gada 1.oktobris – 2010.gada 30.septembris. Telpu izmantošanas mērķis – biroja izveide.. 
 
Apstiprināt pakalpojuma cenu mākslīgā zāliena kopšanai ar SMG Sportchamp par 100 m2 Ls 2,12 (bez PVN) un Ls 2,57 (ar PVN 21 %).. 
 
Apstiprināt Nolikumu Nr.17 „Valkas novada domes Zemes komisijas nolikums”. Apstiprināt Nolikumu Nr.19 „Valkas novada domes Deklarētās dzīvesvietas anulēšanas komisijas nolikums”.. 
 
Apstiprināt Nolikumu Nr.18 „Valkas novada bāriņtiesas nolikums”. 
 
Atļaut Valkas novada domes Sociālā dienesta vadītājai Mārītei Magonei savienot amatu ar Valkas rajona padomes galvenās speciālistes sociālās aprūpes jautājumos amatu. Uz amatu savienošanas laiku Valkas novada domes Sociālā dienesta vadītājai Mārītei Magonei noteikt algu 40% apmērā no paredzētās amatalgas.. 
 
Apstiprināt līdzšinējās Valkas rajona Bērnu – jaunatnes sporta skolas jauno nosaukumu „Valkas novada Bērnu – jaunatnes sporta skola”. Apstiprināt Nolikumu Nr.20 „Valkas novada Bērnu – jaunatnes sporta skolas nolikums”. 2009.gada 1.septembrī Valkas novada dome no Valkas rajona padomes pārņēma profesionālās ievirzes sporta izglītības iestādi „Valkas rajona Bērnu – jaunatnes sporta skola” (Semināra ielā 27A, Valkā). Līdz ar iestādes pārņemšanu, ir nepieciešams mainīt iestādes nosaukumu, atbilstoši patreizējai situācijai.. 
 
Noteikt maksu par Valkas novada Bērnu – jaunatnes sporta skolas sniegtajiem pakalpojumiem – sporta zāles (Varoņu ielā 35B, Valkā) izmantošanu:. 
 
sporta zāles 1.stāvs (grupām līdz 10 cilvēkiem) – Ls 3,50 stundā;. 
 
sporta zāles 1.stāvs (grupām no 11 un vairāk cilvēkiem) – Ls 6,50 stundā. individuālie apmeklētāji:. 
 
pieaugušie – Ls 0,40 par divām stundām;. 
 
bērni no 7 līdz 16 gadu vecumam – Ls 0,20 par divām stundām. reģiona, valsts sacensības un citas aktivitātes – visa zāle:. 
 
līdz 50 dalībniekiem – Ls 7,00 stundā;. 
 
51 un vairāk dalībniekiem – Ls 10,00 stundā. par telpu nomu trenažieru izvietošanai un nodarbībām trīs reizes nedēļā sporta klubiem – Ls 25,00 mēnesī. Noteikt maksu par Valkas novada Bērnu – jaunatnes sporta skolas sniegtajiem pakalpojumiem – telpu (Semināra ielā 27A, Valkā) izmantošanu:. 
 
cīņas zāle grupām – Ls 3,50 stundā;. 
 
trenažieru telpa grupām – Ls 3,00 stundā.. 
 
Atbalstīt Valkas pamatskolas dalību ES Mūžizglītības programmas Grundtvig projektā “Reading between the lines”. Valkas pamatskola ir iesniegusi projektu Akadēmisko programmu aģentūrā, dalībai ES Mūžizglītības programmas sektoriālās programmas Grundtvig akcijā “Mācību partnerība” un saņēmusi atbalstu tā īstenošanai. Projekta aktivitātes notiek laikā no 2009.gada 1.augusta līdz 2011.gada 31.jūlijam. Tajās piedalās astoņi Valkas pamatskolas skolotāji. Projekta īstenošanai piešķirtais finansējums ir 17400 EUR.. 
 
Reorganizēt Valkas novada Ērģemes pirmsskolas izglītības iestādi (PII) “Čiekuriņš”, pievienojot pirmsskolas grupas Ērģemes pamatskolai. Nodot pirmskolas izglītības programmu realizāciju Ērģemes pamatskolai ar 2009.gada 1.novembri. Valkas novada Ērģemes pagasta pārvaldē darbojas Ērģemes pamatskola, kurā mācās 64 skolēni un PII “Čiekuriņš”, kurā ir 35 audzēkņi. Ērģemes pagasta pārvalde ir ierosinājusi pirmsskolas grupas pievienot Ērģemes pamatskolai, kas ļautu pašvaldībai ekonomēt izglītības iestāžu administrēšanas izmaksas.. 
 
Segt Valkas novada domes laikraksta „Valkas Novada Vēstis” trīs mēnešu (oktobris, novembris, decembris) izdošanas izdevumus Ls 630,00 apmērā no Valkas novada domes uzturēšanas izdevumiem un iekļaut iepriekšminēto summu 2009.gada budžetā. Laikraksta tirāža – 3000 eksemplāri.. 
 
Piešķirt pabalstu Ls 100,00 apmērā Andrigai Lozdai, ģimenē dzīvojošās apmaiņas AFS programmas studentes no Vācijas Annas – Lenas Kortenbush mācību maksas segšanai J.Cimzes Valkas Mūzikas skolā vai ēdināšanas izdevumu segšanai Valkas ģimnāzijā no izglītībai paredzētajiem līdzekļiem. Anna – Lena Kortenbush mācās Valkas ģimnāzijas 10A klasē.. 
 
Apstiprināt Noteikumus Nr.1 „Par Valkas Mākslas skolas mācību maksu noteikšanu, iekasēšanu un izlietošanas kārtību”.. 
 
Iecelt Māru Zeltiņu par Valkas novada Dzimtsarakstu nodaļas vadītāju ar 2009.gada 1.oktobri. 2009.gada 27.augusta sēdē Valkas novada dome nolēma ar 2009.gada 1.oktobri izveidot Valkas novada Dzimtsarakstu nodaļu. Par Valkas novada Dzimtsarakstu nodaļas vadītāju Tieslietu ministrijas Dzimtsarakstu departamentam saskaņošanai ieteica līdzšinējo Valkas pilsētas domes Dzimtsarakstu nodaļas vadītāju Māru Zeltiņu. 2009.gada 21.septembrī tika saņemts Tieslietu ministrijas Dzimtsarakstu departamenta apstiprinājums Valkas novada Dzimtsarakstu nodaļas vadītājas Māras Zeltiņas iecelšanai amatā.. 
 
Iecelt žūrijas komisiju arhitektūras metu konkursam Valkas – Valgas ledus halles tehniskajam projektam un ideju metu konkursam Rīgas ielas robežpunkta labiekārtošanai šādā sastāvā: - Komisijas priekšsēdētāja Erna Pormeistere, Iepirkumu komisijas priekšsēdētāja; - Komisijas locekļi: Agris Simulis, Iepirkumu komisijas loceklis; Viesturs Zariņš, Iepirkumu komisijas loceklis Unda Ozoliņa, Iepirkumu komisijas locekle; Guntis Bašķis, Iepirkumu komisijas loceklis; Ance Empele, Tūrisma un informācijas biroja vadītāja; Ernests Lībietis, Attīstības un plānošanas nodaļas projektu vadītājs; Sarmīte Spuldziniece, Valkas rajona pašvaldību Būvvaldes vadītāja; Maruta Stabulniece, Mākslas skolas direktore. Iecelt iepirkumu speciālisti Ilzi Runguli par žūrijas komisijas sekretāri. Konkursi tiks izsludināti Igaunijas – Latvijas programmas projekta „Increasing Attractiveness of Valga – Valka” (Valgas un Valkas pilsētu atraktivitātes uzlabošana) ietvaros.. 
 
No Valkas novada par pārstāvi Valsts probācijas dienesta Konsultatīvās padomes Valkas teritoriālās struktūrvienības sastāvam deleģēt Valkas novada pašvaldības izpilddirektoru Gunti Bašķi. Informāciju sagatavoja Valkas novada domes preses sekretāre Inguna Medne, 64707617, 29250086 Saistītie:
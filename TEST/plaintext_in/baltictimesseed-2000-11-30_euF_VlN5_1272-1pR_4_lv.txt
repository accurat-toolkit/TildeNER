1986. gadā ANO nāca klajā ar ziņojumu, ka Huseins pret Irānu izmanto ķīmiskos ieročus. ASV gan tas netraucēja turpināt Irākas atbalstīšanu. Visabsurdākā ASV rīcība izpaudās tieši kara pēdējos mēnešos, kad Irāna un Irāka savstarpēji gremdēja savu pretinieku naftas platformas un tankkuģus. Arī šajā kara posmā ASV palīdzēja Irākai, saspridzinot vairākas irāņu naftas platfromas. Virsotne ASV liekulībai bija virs Persijas līča notriektā Irāņu aviosabiedrības lidmašīna ar 290 civilajiem pasažieriem. Tiesa, ASV to noliedza. Irākas un ASV savstapējās attiecības manāmi atsala vien tad, kad līdz sabiedrībai nonāca "Iran- kontra" dokuments, kas apliecināja, ka ASV devušas bruņojumu arī Irānai. Kad 1988. gada augustā ajatolla Homeinī piekrita pamieram ar Irāku, Huseins 9. augustu pasludināja par Lielās uzvaras dienu, kam par godu tika būvēti grandiozi monumenti un pieminekļi. Karš bija atņēmis dzīvību aptuveni miljonam cilvēku. Pēc kara Huseins pacietīgi sāka nodot savas asinis. Kad to bija pusotrs litrs, irākiešu mākslinieki no Huseina asinīm uzrakstīja Korānu. Irākas iebrukums Kuveitā Irākas iebrukums Kuveitā notika laikā, kad Irāka pārcieta ļoti smagu ekonomsiko depresiju, kas radās Irānas- Irākas kara dēļ. Valsts ārējais parāds sniedzās vismaz līdz 80 miljardiem ASV dolāru. Valsts atjaunošana nenotika iecerētajos apjomos, jo valstij bija lieli parādi. Cerētais politiskais un eonomiskais atbalsts no valstīm, kas atbalstīja Irāku kara laikā, izpalika. Taču galvenais Irākas krīzes iemesls bija straujais naftas cenu kritums pasaules tirgū, proti, naftas cena svārstījās no 11 līdz 19 ASV dolāriem par barelu. Šo kritumu ASV spiediena rezultātā izraisīja divas valstis- Apvienotie Arābu Emirāti un Kuveita. Kad Irāka lūdza Kuveitai aizdevumus, lai atjaunotu savu ekonomiku, Kuveitas emīrs atteica, sakot, ka Irānas draudu vairs neesot, tādēļ Irākai pašai jātiek galā. Var tikai minēt irākiešu sašutumu un paša Huseina dusmas, kad Irākai ar graujošā astoņu gada kara sekām, bija jācīnās vienai, zinot, ka Irāku uz karu kūdīja vairums Persijas līča valstis un ASV. Sekoja Irākas "atbilde Kuveitas ekonomiskajai agresijai". Irākiešu armija 1990. gada augustā bez īpašām grūtībām šķērsoja Kuveitas robežu un sakāva skaitliski nelielo Kuveitas algotņu armiju. Vietā minēt, ka Kuveitai nav savas nacionālās armijas. To formē līdzīgi kā franču leģionu no algotņiem, kuriem bieži vien pat nav ne etnisku, ne ideoloģisku saišu ar Kuveitu. Tālāk sekoja vairākas ANO rezolūcijas, kas nosodīja Irākas iebrukumu. Kad nekādu rezultātu sarunu laikā nebija, ASV sāka veidot koalīcijas spēkus Kuveitas atbrīvošanai. 1991. gada 17. janvārī Normana Švarckopa vadībā ASV un Lielbritānijas spēki sāka savu uzbrukumu Irākai. Atbildot uz to Irāka sāka ar raķetēm apšaudīt Izraēlas pilsētas un Saūda Arābijas teritoriju, kurā uzturējās ASV armija. Pēc tā ASV piešķīra Izraēlai lielu militāro pabalstu, kas ļāva uzstādīt visā Izraēlas teritorijā pretraķešu aizsardzības sistēmu "Patriot". Līdz ar ASV uzlidojumiem strauji pieauga bojāgājušo irākiešu civilistu skaits. Redzot, ka ASV neatturas bombardēt Irākas civilos objektus, Huseins nolemj Irākas armijas un industriālajos objektos izvietot kuveitiešu ķīlniekus. 1991. gada 24. februārī ASV ar sabiedrotajiem sāk sauszemes operāciju. Ekonomiski un militāri novājinātās Irākas armijas pretošanās tika salauzta ļoti ātri. Jau 26. februārī, redzot acīmredzamo Rietumvalstu pārspēku, Irākas armija Kuveitu pamet. Seko noteikumi Irākai, kurus paraksta Savfanas irākiešu karabāzē, kuru ieņēmuši ASV spēki. Irākas sakāves iespaidoti, sacelšanos atsāka kurdi, kuri pārņēma savā kontrolē praktiski visu Irākas Kurdistānu. Kurdu nemiernieki ar lielām cerīgām lūkojās Rietumvalstu virzienā, kura solīja gāzt Sadama Huseina režīmu. Taču solītā atbalsta vietā pie kurdiem ieradās Irākas armijas vienības, kuras kaut ASV sakautas, tomēr vēl kaujas spējīgas sacelšanos apturēja, bet sacelšanās dalībniekus nežēlīgi sodīja. Irāka pēc Persijas līča pirmā kara Pēc ASV uzvaras, Irākai tika liegts naftas eksports. Kad 1991. gada nogalē Irākai tika atļauts tirgot naftu nelielos daudzumos, Sadams Huseins atteicās. Tikai 1995. gadā Huseins piekrita naftas eksportam, lai gūtu līdzekļus civilajām vajadzībām. Pirmā Rietumu palīdzība uz daudzo karu nomocīto Irāku atnāca tikai 1997. gadā. Pēc Unicef datiem 1999. gadā, mazu bērnu mirstība Irākā bija visaugstākā kopš Persijas līča kara. Naftas embargo izgāzās un palīdzības programmas koordinators Denis Halidejs no amata atkāpās, paužot, ka blokāde kaitē tikai Irākas miermīlīgajiem iedzīvotājiem nevis Huseinam. 1999. gadā naftas embargo Irākai tika atcelts pilnībā, paralēli tam sākās jauna konflikta eskalācija, kad ANO inspektori pa Irāku nesekmīgi meklēja masu iznīcināšanas ieročus, bet Irākas militāristi bieži vien lika tiem šķēršlus. Laikā, kad ASV Balto namu plosīja bēdīgi slavenais seksa skandāls, orālā seksa mīļotājs Ovālajā kabinetā izsludināja operāciju "Tuksneša vētra". Operācijas ietvaros tika atsākta dažādu Irākas industriālo un militāro objektu bombardēšana. Bombardēšanas rezultātā dzīvību zaudēja 62 irākiešu militāristi un ap 200 guva savainojumus. Pēc tā Irāka aizliedza visas inspekcijas savā teritorijā. Tālāko mēs zinām visi 2000. gada novembrī par ASV prezidentu kļuva Džordžs Bušs jaunākais. Tieši tāpat kā tēvs, šis Bušs arī bija kategorisks spēka piekritējs Irākas sakarā. Jau no pirmajām savas prezidentūras dienām Bušs darīja zināmu, ka ASV vēlas mainīt Irākā valdošo režīmu pret demokrātiju. 2003. gada martā ASV sāka Irākas "demokratizāciju", kura turpinās vēl šobaltdien. Uz 2007. gada 2. janvāri Irākā bojā gājuši variāk nekā 3000 ASV karavīru un vēl vairāki simti ASV sabiedroto valstu, tostarp Latvijas, militārpersonas. Irākas zaudējumi aprēķināti ir ļoti neprecīzi. Domājams, ka to skaits jau ir mērāms simtos tūkstošos. Irākas karš ir sašķēlis ne tikai islama pasauli. Tas radījis plaisu pašos Rietumos. Kaut bijušais Irākas diktators un ASV sabiedrotais pazemojošā veidā jau pakārts šiītu radikāļu gaviļu pavadīts, vecā Irākas politiskā sistēma demontēta, miers un demokrātija Irākā šķiet vismaz tuvāko gadu laikā nebūs. Jau ir pazīmes, ka Irāka kļuvusi par ASV otro Vjetnamu. Ar ko tas beidzās, visi ļoti labi zin... Aigars Prūsis